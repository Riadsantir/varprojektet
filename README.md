# varprojektet

Vecka 10, måndagen: Jag och mina partners diskuterade hur jag skulle skapa en moodboard och en site map, samt hur Call To Actions för varje undersida skulle definieras. Jag kom på en idé om att använda pilar som pekar åt vänster och höger för att indikera "föregående sida" och "nästa sida". Vi bestämde också att jag skulle ta hand om allt som rör Bootstrap och jobba med det under konstruktionsfasen. Under första lektionen arbetade vi också med att kunna dela dokument och redigera dem tillsammans, men det tog inte så lång tid att fixa med hjälp av OneDrive.

Vecka 10, tisdagen: Jag bestämde mig för ett färgschema med hjälp av Bootstrap och använde olika Bootstrap-färgscheman som primärt, sekundärt, osv. Två av mina partners tog inte arbetet så seriöst och lekte medan vi hade lektion, vilket gjorde det svårt för mig att arbeta snabbt, men jag lyckades göra allt jag behövde göra och fixade det mesta av de viktigaste sakerna. Jag bestämde mig typsnitt också, jag valde Vidaloka och Roboto som två olika fonter vi ska använda. Jag letade ganska mycket för att hitta de två och att de passar riktigt bra ihop. Jag bestämde att vi ska ha 5 olika font storleker som är, 58px,47px,36px,25px och 19px. 

Vecka 11, måndagen: Jag kom på en logotyp-idé som involverade ett höstlöv eller ett femuddigt blad för att representera webbsidan, som handlar om förnybara energikällor och har en koppling till ekosystemet. Jag bestämde mig för att skapa logotypen för webbsidan och skapade wireframes och en sitemap för den. Jag kom på cirka 80% av idéerna och skissade allt på papper. Jag bestämde att vi skulle ha en hamburgermeny som innehåller en introduktion följt av en karusell som visar de tre olika förnybara energikällorna som användare kan klicka på och gå till sidor som handlar om den valda energikällan. På sidorna om energikällorna tänkte jag att vi inte skulle ha någon karusell utan bara text och bilder, men vi skulle fortfarande introducera andra energikällor som användare kan läsa om genom att klicka på pilar som pekar åt vänster eller höger, som jag nämnde tidigare.

Vecka 11, tisdagen: Jag skapade styleguides för varje sida och variationer för mobiltelefoner med hjälp av Canva. Det tog hela lektionen faktiskt, eftersom jag började skapa dem från grunden, men jag hade en idé om hur de skulle se ut med hjälp av de wireframes som jag hade skissat. Jag fixade också färgpaletten i styleguiden och bestämde hur olika knappar skulle se ut med olika bestämda färger. Problemet var att jag inte kunde använda samma färgschema på styleguiden på de olika sidorna, dvs karusellen och bilderna, eftersom jag inte hade behörighet att ändra färgerna på de bilder jag hade valt. Jag frågade Jonas och tyckte mycket om styleguiden och hur den ser ut, han tyckte att det skulle ha varit bättre om jag hade samma färger som jag bestämmde i färgschemat på karusells exempel bilder, men det kunde hittade jag ingen lösning till och den innehåller färgen grön som vi har redan i bestämde färschema.

Vecka 12, Min farfär dog

Vecka 13, Jag var väldigt upptagen på grund av min farfars död och gick inte i skolan, kunde inte jobba faktiskt.

Vecka 14, Här började konstruktionstiden för mig. Jag inledde direkt med att skapa logotypen. Jag funderade över hur logotypen skulle se ut och genomförde några undersökningar. Jag kom fram till att vår logotyp skulle likna ett löv. Det tog hela måndagens lektion och halva tisdagens lektion att bestämma utseendet på vår logotyp och hur detta löv skulle se ut. Under tisdagens lektion började jag skissa med hjälp av Inkscape och dess Pennverktyg, och i början gick det faktiskt inte så bra.

Vecka 15, Påsklov.

Vecka 16: Under denna vecka lyckades jag skapa logotypen. Jag hade förberett mig hemma under lovet och bestämt exakt hur logotypen skulle se ut. Jag skissade några olika versioner av logotypen hemma, men sedan under måndagens och tisdagens lektioner skissade jag den slutliga versionen. Jag är mycket nöjd med vår logotyp eftersom den representerar vårt webbplatsens huvudtema om förnybara energikällor och ekologisk hållbarhet. Genom att använda ett löv som logotyp ville jag förmedla vår webbplatsens engagemang för att främja och informera om förnybar energi och miljövänliga alternativ. För att förstärka vårt miljö- och energitema valde jag en färgpalett med olika gröna toner. I början använde jag orange som en temporär färg för att markera den tidiga designprocessen, men senare övergick jag till grönt för att bättre representera förnybar energi och ekologi. Jag var övertygad om att logotypen skulle vara en stark identifiering för vår webbplats och locka besökare som delar våra värderingar och intressen.

Vecka 17: Under denna vecka började jag koda och skapa vår webbsidas startsida. Vi hade bestämt att varje person skulle jobba med sin egen sida, och jag valde startsidan eftersom den krävde mest arbete för att se riktigt bra ut. Jag använde korrekta taggar och var noga med att använda Bootstrap för att vår webbsida skulle se bra ut oavsett skärmstorlek. Först började jag med att lägga till en introduktion om oss. Sedan fixade jag karusellen, även om jag inte var helt klar med den ännu. Tisdagens lektion var inställd.

Vecka 18: Under måndagens lektion tog jag itu med navigeringsfältet och placerade logotypen där. Jag ordnade även de tre Call to Actions i navigeringsfältet, vilka utgjorde våra första CTA på webbsidan. Därefter började jag direkt med Bootstrap för att navigeringsfältet skulle se bra ut på mindre skärmar, som mobiltelefoner. Jag anpassade det så att alla CTA hamnade inom en hamburgermeny som placerades längst upp till vänster. Genom att klicka på menyn visas alla tre CTA. Eftersom logotypen ligger längst upp till vänster på stora skärmar, beslutade jag mig för att använda @media-taggen i CSS med max-width: 767px för att flytta logotypen till mitten av webbsidan längst upp på mindre skärmar. Självklart använde jag transform: translate i @media-regeln (max-width: 767px). Under tisdagens lektion slutförde jag karusellen och lade till bilder som representerar våra tre olika förnybara energikällor som vi presenterar. Jag anpassade även karusellen så att den ser bra ut på mindre skärmar, eftersom jag vill att den sida jag skapar ska vara attraktiv på alla skärmstorlekar.

Vecka 19: Vecka 19 började jag med att verifiera koden. Jag testade all den HTML- och CSS-kod jag själv hade skrivit och fann bara ett riktigt fel, som jag snabbt fixade. Resten av de fel jag stötte på var antingen onödiga eller inte riktiga fel, skulle jag säga. Jag genomförde även en hastighetstestning av vår webbsida med hjälp av https://pagespeed.web.dev/analysis/. På datorer laddas sidan väldigt snabbt, på cirka 0,9 sekunder, men på mobila enheter tar det ungefär 2,8 sekunder, vilket inte är så dåligt men kan förbättras. När det gäller tillgänglighet fick jag en poäng på 84%, vilket inte är så dåligt men det finns utrymme för förbättringar. Jag skulle säga att några felkällor inkluderar att ge knappar en tillgänglig beskrivning, lägga till ett <title>-element för dokumentet och förbättra kontrastförhållandet något. Dessa åtgärder kan hjälpa till att öka tillgängligheten på webbsidan. Det var vad jag åstadkom under vecka 19, och tisdagens lektion var inställd. Jag gjorde också några redigeringar i koden och ändrade några saker, men det är inte värt att nämna i detalj.

Vecka 20: För att erbjuda något nytt och annorlunda har jag också skapat en CTA som placeras i mitten av sidorna. Här kan jag som användare klicka på "Next" för att gå vidare till nästa sida eller använda "Previous" för att gå tillbaka till föregående sida. Dessutom kan jag välja en av siffrorna 1, 2 eller 3 för att direkt komma åt den specifika sidan jag önskar. Denna CTA ger mig som användare en smidig och snabb navigering genom webbsidorna och möjliggör en anpassad användarupplevelse. För att ytterligare förbättra min användarupplevelse har jag inkluderat sociala medie-CTA i vår "Kontakta oss"-sektion. Här kan jag som användare klicka på Instagram-, Twitter- eller Facebook-logotyperna för att direkt nå våra profiler på dessa plattformar. Detta ger mig som användare möjlighet att följa er, interagera med er och ta del av ytterligare information och uppdateringar om förnybara energikällor. Det var vad jag åstadkom under vecka 19 på tisdagen, måndages lektion var inställd.

Vecka 21: Under vecka 21 har jag arbetat intensivt med flera uppgifter. Först och främst har jag skapat en footer för alla våra fyra webbsidor. I footern har jag inkluderat vår sociala medie-CTA och placerat den där. Dessutom har jag skrivit en kort beskrivning om våra tre förnybara energikällor som vi diskuterar på vår webbsida och inkluderat den i footern. För att ge en mer professionell touch har jag också lagt till en "Kontakt oss"-sektion med fiktiv information om adress och e-post. Jag har även inkluderat Teknik College-logotypen och säkerställt att koden och bootstrap-taggar används korrekt för att footern ska se bra ut på olika skärmstorlekar, vilket jag har lyckats med. En annan uppgift jag har genomfört är att länka alla våra webbsidor tillsammans genom de olika CTA som jag har skapat i de fyra webbsidorna. Detta har varit till nytta eftersom mina gruppkamrater inte hade kunskap om hur man gör det, och genom att skapa dessa länkar har jag bidragit till att förbättra användarupplevelsen och navigeringen mellan sidorna. Jag måste dock erkänna att jag hade önskat att ha mer motivation och möjligheter att skapa en ännu bättre webbsida, särskilt om jag hade arbetat med en engagerad och hårt arbetande grupp. Trots detta har jag gjort mitt bästa för att fullfölja mina ansvarsområden och ta ansvar för mitt arbete.
